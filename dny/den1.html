<!DOCTYPE html>
<html lang="cs">
<head>
    <meta charset="UTF-8">
   
    <title>Cesta tam</title>

    <!-- goole fonts -->
    <link href="https://fonts.googleapis.com/css2?family=Raleway:ital@0;1&display=swap" rel="stylesheet">
    <link href="https://fonts.googleapis.com/css2?family=Oregano:ital@0;1&display=swap" rel="stylesheet">
    

    <!-- styles -->
    <link rel="stylesheet" href="../styles/style-article.css">

    <!-- scripts -->
    <script defer src="../scripts/functions.js"></script>
    <script defer src="../scripts/script1.js"></script>
    <script defer src="../scripts/den1.js"></script>

 <!-- --------------------------------------------------------------------------------------------    -->

</head>
<body>

    <!-- Controls -->
       
    <div id="arrow-back">
        <img src="../imgs/arrow.png" alt="arrow">
       </div>

        <div id="arrow-to-top" class="hidden"> 
            <img src="../imgs/arrow.png" alt="arrow">
            
        </div>
     <!-- --------------------------------------------------------------------------------------------    -->


    <!-- INFO ELEMENTS -->
        <div class="pop preklad" id="pop-gate">
            Gate je v překladu brána. Na letišti je to místo, ze kterého se naloďuješ na letadlo.
        </div>

        <div class="pop preklad" id="pop-checkin">
           Jedná se o přihlášení, potvrzení letenky. Zpravidla lze dělat 24 hodin před odletem a to buď on-line, nebo přímo na letišti. 
        </div>

        <div class="pop preklad" id="pop-boarding-pass">
            Palubní lístek ze všemi údaji o letu.
         </div>









     <!-- --------------------------------------------------------------------------------------------    -->
    <div class="content-holder">

        <h1>Cesta tam</h1>
        <span class="date">Den 1. pondělí 17. února</span>
        <hr>

        <img class="fotka up" src="../imgs/big-photos/02-17 (1).jpg" alt="">


        <p>
            Ráno jsme se v Brně probudili ještě trochu nemocní 🤧. To nebylo úplně dobré, když nás čekalo více jak 24 hodin cestování. Sbalení jsme už byli. Po snídani jsme vyrazili s kufry MHDéčkem na hlavní nádraží. Velké kufry vážily zhruba 14 kg a malé tak 9 kg. Než nám jel vlak, koupili jsme vytouženou hradební medovinu pro sestru a pro nás léky na kašlíček a ztlumení případné horečky.
        </p>
        <p>
            <a href="https://www.regiojet.cz">Regiojet</a> v 10:09 do Prahy byl už týden dopředu téměř vyprodaný, a tak jsme seděli s Dančou každý zvlášť. První dvě a půl hodiny z celé cesty uběhly v celku poklidně. Díval jsem se na nového Hellboye.
            V Praze nás čekal první úkol: vybrat jeny. Ty jsme měli už dopředu objednané na pobočku na Václavském Náměstí. Směnárnu <a href="https://www.interchange.cz/">Interchange</a> můžu vřele doporučit. My jsme si objednali 150 000 jenů s perfektním kurzem: 100 jenů za 21,01 Kč. Kurz byl dokonce ještě nyžší, když jsem šel jeny vybírat.
            V rámci úspory času jsem byl vyslán na pobočku já. Danča zůstala na nádraží s kufry. Nejprve jsem se nechal předběhnout ve frontě dvěma japonci. Pak jsem u okýnka zjistil, že jsem si našel na mapě špatnou pobočku (ano, na Václaváku má tato směnárna více poboček). Tak jsem se s jeny vrátil až za dobrou hodinu. Naše časová rezerva byla fuč 😱.
            Naštěstí autobus na letiště jede každých 20 minut.
        </p>
        <p class="pepa tip">
            Lístky na autobus na letiště je možné koupit u okýnka Českých drah. Druhou možností je cesta žlutým metrem. Vyhnete se tak případné zácpě na Evropské ulici.
        </p>
    
        <p>
            My zvolili autobus. Stačí se držet šipek, vyjít po schodech nahoru ven z budovy a jste na nástupišti. Jede to asi 30 minut. Jak nám velela letenka vystoupili jsme na terminálu 2, určenému pro lety v rámci Šengenského prostoru. Byli jsme trochu zmatení, ale pak nám došlo, že prvně letíme do Mnichova. Při odevzdávání kufrů jsme obdrželi <span class="info" id="boarding-pass">boarding pass</span>. Odbavení a průchod přes kontroly jsme stihli během chvilky. Pak jsme hezky čekali asi hodinu a půl na letadlo 🛩.
    
        </p>
        <p>
            První let jsme absolvovali se společností <a href="https://www.lufthansa.com/cz/">Lufthansa</a>. Bylo to takové menší letadýlko. Jen dvě sedadla vedle sebe (ano, ve větších letadlech je i více sedadel v řadě). Trochu to házelo. Docela jsem se lekl a Danče málem rozdrtil ruku, když se letadlo z nenadání naklonilo prudce na bok.
            Než jsme se stihli pokochat výhledem, uběhlo 45 minut a my přistáli v Mnichově. 
        </p>
            
        <p>
            Hnedka při vstupu na letiště nás čekala paní japonka s cedulí Mnichov-Haneda. Poptali jsme se jí, kam máme jít, a ona nám ochotně poradila. Protože v rámci přestupů většinou nejsou další kontroly nutné a i kufry si přeloží sami, šli jsme čekat rovnou před náš <span class="info" id="gate">Gate</span>. Měli jsme trochu přes dvě hodiny času, tak jsme se šli projít. Našli jsme parádní relax zónu. Dokonce tam byly i kabinky, kam můžeš hodit minci a dát si tam nerušeného šlofíka (toho jsme nevyužili). Bylo tam pohodlno, čas hezky utekl a my se měli brzy naloďovat.
            Při nástupu to měla letecká společnost ANA opravdu zmáknuté. Spousta japonců směřovala dav lidí podle letenky do front. Když jsme přišli a pípli si naše pasy, vyskytl se nějakuý problém. Z personálu tam byl zrovna chlapík, co uměl česky. Vysvětlil nám, že si potřebují ještě naše pasy naskenovat. Prej nás vyvolávali rozhlasem, ale protože jsme byli v relax zóně tak jsme je neslyšeli.
        </p>

        <p class="pepa tip">
            Nezapomeňte po odbavení dávat pozor na hlášení ohledně vašeho letu, věci se můžou změnit i na poslední chvíli. Pokud se vám zdá, že se něco změnilo, neváhejte se zeptat leťištního personálu. Většinou jsou dobře informováni.
        </p>
    
        
        <p>
            V letadle nás uvítal příjemný personál složený z mladých japonek v rouškách. Všichni se klaněli a zdravili. Danča si sedla k okýnku, já vedle ní a vedle nás se posadila japonka. Každé sedadlo mělo svoji televizku se spoustou filmů (byly i v angličtině), her a informací o letu, včetně mapy kudy letíme.
    
        </p>
    
        <p class="video">
            <span>Před odletem nám pustili perfektní instruktážní video. No posuďte sami:</span>
            <iframe src="https://www.youtube.com/embed/T0Zkey8LMHU" frameborder="0" allowfullscreen width="560" height="315"></iframe>
        </p>
        
       
        <p>
            Letadlo vzlétlo hladce, nabralo rychlost a ani ne za 12 hodin opět hladce přistálo v Tokiu.
            Čas v letadle jsme si krátili sledováním filmů, pokusem o spánek, koukáním z okýnka na mraky (Danča dokonce viděla Velkou čínskou zeď), ale hlavně jídlem.
        </p>
    <img src="../imgs/big-photos/02-18 (1).jpg" alt="" class="fotka land">
        <p class="pepa tip">
            Před spaním obdržíte dva formuláře. Do jednoho je dobré mít připravené osobní údaje a adresu pobytu v Japonsku. Pokud s sebou vezete něco, co je nutné proclít, je potřeba to vyplnit do druhého formuláře. Běžný turista nic k proclení do Japonska nevozí. Formulář dostanete v Angličtině.
        </p>
        
        
    
        <p>
            Služby v letadle byly opravdu velkolepé. Nejprve nám nabízeli nápoje: džusy, víno, pivo a limo. Poté přišli s večeří, ta šla vybrat už při <span class="info" id="checkin">checkinu</span> letenek, nebo až v letadle ze dvou možností. Já si vybral dopředu veganské menu (dostal jsem takovou nálepku na sedadlo, že mi nemají nosit mléko a maso). Dostal jsem rýži s houbami a Danča si vybrala jakési kuře. ANA je japonská společnost, to znamená, že i jídlo bylo ve stylu japonském 🍱.
            Spousta malých mističek se spoustou jídel, o kterých člověk ani neví, co jsou zač.
            
             Ovoce, omáčky, zelenina, hlavní chod… A k tomu teplou kukuřičnou polévku. Pak donesli ještě i zmrzlinu. Zhasli a nechali nás spát. Celou noc chodila po letadle stevardka s džusem, kdyby někdo chtěl. S Dančou jsme pozorovali velmi zvláštní, fialový měsíc.
             Protože jsme letěli za sluníčkem, doslova z vteřiny na vteřinu se rozednilo. Fakt, byla úplná tma a naráz bác ho, a bylo světlo jak v poledne 🌞.
             Zašel jsem si na záchod a konečně se pořádně vysmrkal a vykašlal, protože smrkat vedle naší spolusedící japonky by bylo velice nezdvořilé. A taky se mi ji nechtělo budit, když mi večer teklo z nosu.
        </p>

        <p>
            A s novým sluníček jsme se blížili nejen k Japonsku, ale i k novým zážitkům. Snad nám nepoteče z nosu celý výlet.
        </p>
    </div>
    



</body>
</html>