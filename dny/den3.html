<html lang="cs">
<head>
    <meta charset="UTF-8">
   
    <title>Život v Kjótu</title>

    <!-- goole fonts -->
    <link href="https://fonts.googleapis.com/css2?family=Raleway:ital@0;1&display=swap" rel="stylesheet">
    <link href="https://fonts.googleapis.com/css2?family=Oregano:ital@0;1&display=swap" rel="stylesheet">
    

    <!-- styles -->
    <link rel="stylesheet" href="../styles/style-article.css">

    <!-- scripts -->
    <script defer src="../scripts/functions.js"></script>
    <script defer src="../scripts/script1.js"></script>
    <script defer src="../scripts/slovicka-den3.js"></script>

 <!-- --------------------------------------------------------------------------------------------    -->

</head>
<body>

    <!-- Controls -->
       
    <div id="arrow-back">
        <img src="../imgs/arrow.png" alt="arrow">
       </div>

        <div id="arrow-to-top" class="hidden"> 
            <img src="../imgs/arrow.png" alt="arrow">
            
        </div>
     <!-- --------------------------------------------------------------------------------------------    -->

     <!--Pop windows -->
     <div class="pop" id="pop-yokaj">
        jókaj je stvoření nejblíže podobné konceptu strašidla. Běžní jókajové vznikají z každodenních činností a strachů a často slouží ke strašení dětí (např. chlebový jókaj honící děti, které drobí, aby po sobě uklidily). Škála jókajů je však pestrá od slabých domácích stvoření po bájná monstra a klasické nestvůry: japonské ježibaby, upíry apod. 

    </div>

    <!-- --------------------------------------------------------------------------------------------    -->


    <div class="content-holder">

        <h1>Život v Kjótu</h1>
        <span class="date">Den 3. středa 19. února</span>
        <hr>

        <img class="fotka land right" src="../imgs/big-photos/02-19 (2).jpg" alt="">
        
        <p>
            Posnídali jsme zbylé tousty a buchtu z domova a k tomu vajíčkový sandvič, který jsme si koupili předchozí večer. I když buddhisté mají vstávat se svítáním slunce, v Japonsku den začíná až po 10. hodině ranní. To je doba, kdy jsou již otevřeny skoro všechny obchody a město ožívá. Kjóto není výjimkou a tak jsme se sešli u sestry až v 10:30. <br>
            Naplánovali jsme si obchůzku po okolí a vyrazili. Cíl byl dojít k buddhistickému chrámu Ninnadži a po cestě zpátky se stavit na oběd. Ještě před odchodem nás ve schránce u sestry čekala simkarta s neomezeným internetem v mobilu na 14 dnů, kterou jsme si objednali ještě před odletem. Objednávali jsme ji od japonské společnosti
             <a href="https://www.sakuramobile.jp">Sakura</a> za cenu <span class="jeny">7100 jenů</span>.
            
        </p>

        <p>
            Po cestě nám sestra ukazovala všemožné obchůdky a upozornila nás na <span class="info" id="yokaj">jókaje</span>, které můžete na Jókaj ulici vidět, protože malé obchůdky vystavují ručně dělané figuríny všemožných jókajů reprezentujících jejich obchod. Bohužel jsme viděli jen jednu loutku za oknem strašidelného domu, zbytek nám unikl, protože nás na ně sestra upozornila pozdě. <br>
            Asi v prostřed ulice jsme narazili na svatyni. Vešli jsme do dvora a došli před oltář, kde nám sestra ukázala jak si od bohů něco přát, nebo jím vzdát úctu.
        </p>
        
        <p class="pepa tip">
            Modlit se u šintoistického oltáře není tak těžké. Je pár kroků, které lze vypustit a nebo zaměnit, ale z pravidla se po přistoupení k oltáři můžete uklonit, než vhodíte obětinu, kterou je zpravidla pětijenová mince. Pokud má oltář zvon, zazvoňte v upozornění bohům, poté se dvakrát hluboce ukloňte, dvakrát tleskněte, myslete přitom na své přání či setrvejte než jej vduchu plně verbalizujete. Potom se s posledním úklonem můžete vzdálit. Pokud něco pokazíte, nezoufejte, i samotní Japonci tuto tradici nemusí úplně dodržet, či ji dělat přesně podle takto.


        </p>

        <p>
            Měli jsme jen 2 pětijenovky a tak o splnění přání prosila jen sestra a Danča. Já půjdu třeba příště. Pak jsme vyrazili dál.
            Šlo se hezky a bylo tak akorát na bundu. Sestra se rozhodla udělit nám další lekci japonštiny.Motalo se nám to dohromady ještě s předchozími slovíčky, ale opakováním a trénováním se to bude dát naučit. Vyzkoušejte si to sami:

        </p>

        <div class="slovicka">
            <ul>
                <li> <span class="emo-icon">🇯🇵</span>  <span class="jap-word">arigató gozaimasu</span> <span class="emo-icon" id="play-arigatogozajimas">🔈</span> <br>
                    <span class="emo-icon">🇨🇿</span>  Mockrát děkuji (používané ve všedních situacích) </li> <br>


                <li> <span class="emo-icon">🇯🇵</span> <span class="jap-word">arigató gozaimašta</span><span class="emo-icon" id="play-arigatogozajimasta">🔈</span> <br>
                    <span class="emo-icon">🇨🇿</span> Mockrát děkuji, za to co pro mě bylo uděláno</li> <br>

                 <li> <span class="emo-icon">🇯🇵</span> <span class="jap-word">kon'ničiwa</span><span class="emo-icon" id="play-koniciva">🔈</span> <br>
                    <span class="emo-icon">🇨🇿</span>Dobrý den</li> <br>

                <li> <span class="emo-icon">🇯🇵</span> <span class="jap-word">ohajó</span><span class="emo-icon" id="play-ohajo">🔈</span> <br>
                     <span class="emo-icon">🇨🇿</span> Ahoj / dobré ráno</li> <br>

                <li> <span class="emo-icon">🇯🇵</span> <span class="jap-word">ohajó gozaimasu</span><span class="emo-icon" id="play-ohajogozajimas">🔈</span> <br>
                    <span class="emo-icon">🇨🇿</span> dobré ráno / pozdrav při prvním setkání dne</li>



            </ul>
        </div>


        <img class="fotka up left" src="../imgs/big-photos/02-19 (3).jpg" alt="">
    
        <p>
            Zhruba za půl hodiny cesty jsme dorazili ke vstupu do chrámu Ninnadži. Byla to veliká brána, hlídaná dvěma obry. Vstup do známých kamenných zahrad se platil, a to <span class="jeny">500 jenů</span> na člověka. Podívali jsme se na sebe a řekli si, že tam teda půjdeme. Stálo to za to! Před vstupem do chrámové budovy je třeba se vyzout. Boty si člověk vezme s sebou v igelitovém sáčku. Všude voněly vonné tyčinky a my chodili z jedné budovy do druhé po zastřešených dřevěných cestičkách a mostcích, které spojují tradiční japonské budovy v jeden komplex. Jedna část komplexu byla zrovna v rekonstrukci. Naštěstí nám to vynahradilo sluníčko ☀️. Vylezlo a posvítilo nám na snad první rozkvetlou sakuru. Byla malá, ale hezká. Hned jsme se u ní vyfotili, chvilku poseděli a pokračovali dál v prohlídce. K vidění toho už zas tolik nebylo. Průvodce jsme měli jen papírového. Dřevěná prkna byla studená, hlavně když jste jen v ponožkách. Ale atmosféru, tu to mělo, pane jo, dobrou.

        </p>

        <p>
            Když jsme vylezli ven, řekli jsme si, že se půjdeme podívat ještě do zbytku chrámu. Uprostřed byl oltář na plnění přání. Vlevo od něj veliká mnohapatrová pagoda a na pravo strážní věž. Bylo zde o poznání více lidí. Viděli jsme i japonské děti, které tu byly na výletě. Byla tam i alej skaur, ale ješte nebyly rozkvetlé, tak jsem se vydali o chrám dál. <br>
            Mrkli jsme na mapu a rozhodli se, že dojdeme až k Rjóandži, kde byl ale vstup placený. Protože to mělo být velice podobné na předchozí buddhistické zahrady a domky, řekli jsme si, že tam nepůjdeme a raději si už budeme shánět něco na oběd. Čas byl už 12:30, a my byli kouske od sestřiny university. <br>
            Sestra se nejprve chtěla škole vyhnout, přece jen má prázdniny, ale cesta zpátky do centra byla kolem školy podstatně kratší, tak jsme tam šli. A když už jsme tam byli, tak nám i ukázala školní pozemky a rozhodli jsme se, že se najíme v místní menze. Jídlo tam bylo velmi chutné a cenově opravdu dostupné. Já s Dančou jsme si dali udon s tofu (udon jsou takové tlusté nudle ve vývaru) a nějaký salát z řas a jarní závitek. Sestra měla jen miso polévku a nějakou rýži s řasou, co jí zbyla z předchozího dne. Na to, že byly prázdniny, tak tam bylo celkem dost studentů. Pojedli jsme a šli směrem domů.   
        </p>

        <img class="fotka land right" src="../imgs/big-photos/02-19 (35).jpg" alt="">

        <p>
            Zastavili jsem se v jednom parku, kde byly houpačky, a trochu si tam odpočinuli. 
            Po cestě domů jsem míjeli sakurové zahrady. I když byla zrovna v Japonsku sezóna jahod a broskví, sakurová sezóna se již blížila, a některé sakury dokonce i kvetly. Nebylo jich moc, ale asi dost na to, aby se v centru zahrad svatyně Kitano Tenmangú pořádalo placené setkání milovníků pozorování sakur. Účast na setkání jsme vynechali, ale pofotili jsme co se dalo. Byly tam taky krávy, které si pohladíš pro štěstí, a zase tradiční oltář s truhlou na mince, kde si můžete nechat splnit přání. Stánky s jídlem a suvenýry a taky v celku dost lidí. Mně se tam líbílo opravdu hodně. Danča říkala, že už tam na ni bylo moc lidí, a sestry jsem se nezeptal. Asi to tam zná dobře, je to jen 3 minuty chůze od jejího bytu. 

        </p>

        <p>
            Uťapkaní jsem došli k nám na pokoj, se zastávkou v jednom obchodě pro ochucená sójová mlíčka a jakési koblížky. Ty jsme zblajzli a pěkně jsme si u nás odpočali. A pak nás už ten den čekalo jenom nakupování.

        </p>
        
        <p>
            Nejprve jsme vyrazili do stojenového obchodu. Danča měla díru na kalhotách, a tak jsem sháněli šitíčko. Koupili jsme k tomu i bonbóny na uzdravení krku a malé kořenky na táboření. Co věc, to <span class="jeny">100 jenů.</span> plus daň.
            Pak jsem šli do druhého stojenovéjo obchodu a ten byl snad ještě větší, s více šílenými užitečnými věcmi, které vlastně vůbec nepotřebuješ. A nakonec do třetího stojenového obchodu, do toho největšího. Protože byl v likvidaci, byl o 10% levnější. Stejně jsme nic nekoupili. Poté nás čekali návštěvy supermarketů. Sestra nám ukázala obchod, kde byly obří zásoby alkoholu a měli tam asi 4 česká piva plus věci, co normálně koupíš u nás v Kauflandu. Další obchůdek byl s tradičními japonskými potravinami. Tam jsme nakoupili základ naší večeře. Bylo to tam celkem levné, protože to bylo zapadlé. Zbytek jsme dokoupili ve větším supermarketu. Zdržela nás tam jedna starší paní, která chtěla zaplatit asi <span class="jeny">70 jenů</span> v drobných a nemohla je najít v peněžence. Tahala tam jen samé pětijenovky, jendnojenovky… Tak se nám místní strážný omluvil a poslal nás na jinou pokladnu (v Japonsku mají obchody svou ostrahu, která se chová jako koordinátor).
        </p>

        <p>
            Doprovodili jsme sestru domů a šli si na pokoj uvařit jídlo. Byli jsme fakt unavení. Danča byla ještě trochu nemocná, tak jsme si koupili takový ozdravný nápoj, ale sůl do vany na vypocení jsme v konbini nenašli. Na večeři jsme měli rámen, gjózu, smažené šítake, marinované tofu, sladké fazole a salát z nějakého japonského špenátu.

        </p>

        <p class="pepa tip">
            Všechny plastové obaly jsme umyli, aby jsme je mohli vytřídit. V Japonsku je běžně vše zabaleno v plastových obalech, dokonce i ve více vrstvách. Poslední dobou je otázka nadbytečného plastu konečně zvažována, ale i tak je plastový odpad v porovnání s Českem nadměrný. Japonské třízení odpadu je systém celkem komplexní, a tak je dobré se před vyhozením čehokoli ujistit, do které kategorie odpad patří. Většinou se rozděluje mezi spalitelným odpadem (od papírů po bioodpad), nespalitelným odpadem (což jsou ve skutečnosti čisté plasty mimo petlahve), a sklem/plechy/petlahve (plechovky a veškeré nápojové nádoby mimo kartonů).

        </p>

        <p>
            Po večeři jsem si napustili vanu, která má udržet zvolenou teplotu, ale protože se celkem dlouho napouštěla a nikdo ji nehlídal, málem nám přetekla. Byl to moc hezký den. Chození po obchodech bylo celkem úmorné. Byla to ale skvělá možnost jak trénovat místní mluvu. Danča platila a já děkoval prodavačkám: <br>
             „Arigató gozaimaštá.“

        </p>


        
</body>
</html>