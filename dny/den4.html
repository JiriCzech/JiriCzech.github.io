<!DOCTYPE html>
<html lang="cs">
<head>
    <meta charset="UTF-8">
   
    <title>Den drahý jako Gejša</title>

    <!-- goole fonts -->
    <link href="https://fonts.googleapis.com/css2?family=Raleway:ital@0;1&display=swap" rel="stylesheet">
    <link href="https://fonts.googleapis.com/css2?family=Oregano:ital@0;1&display=swap" rel="stylesheet">
    

    <!-- styles -->
    <link rel="stylesheet" href="../styles/style-article.css">

    <!-- scripts -->
    <script defer src="../scripts/functions.js"></script>
    <script defer src="../scripts/script1.js"></script>

 <!-- --------------------------------------------------------------------------------------------    -->
</head>
<body>

    <!-- Controls -->
       
    <div id="arrow-back">
        <img src="../imgs/arrow.png" alt="arrow">
       </div>

        <div id="arrow-to-top" class="hidden"> 
            <img src="../imgs/arrow.png" alt="arrow">
            
        </div>
     <!-- --------------------------------------------------------------------------------------------    -->
     
    <!-- INFO ELEMENTS -->
    
        <div class="pop" id="info-gate">
            <h1>Gate</h1>
            je to brana
        </div>







     <!-- --------------------------------------------------------------------------------------------    -->

    <div class="content-holder">

        <h1>Den drahý jako Gejša</h1>
        <span class="date">Den 4. čtvrtek 20. února</span>
        <hr>

        <img class="fotka up right" src='../imgs/big-photos/02-20 (1).jpg' alt="">
        <p>
            Ráno jsme spali jako zabití až skoro do oběda. Při snídani jsme dali vědět sestře, která ještě spala, a sešli jsme se u ní. V plánu bylo jet busem ke <span class="pamatka">chrámu Kijomizudera</span>. Cesta trvala asi půl hodiny. Hned po výstupu jsme si dali wafle na špejli, mňam. Byly kousek od místa kam sestra chodila na keramiku a byly často doporučované jejími kamarády. Oblast chrámu Kijomizudera je známou oblastí tradiční keramiky a ke chrámovému komplexu situovanému na vrchu kopce s výhledem na celé Kjóto vedou uličky s mnoha obchůdky. A taky mnoha turisty. Sestra naštěstí zná boční cestu vedoucí přes rozsáhlé hřbitovy vedle chrámu. Tak jsme se radostně vydali vzhůru a vyhnuli se tak stoupání mezi davem lidí. Taky jsme měli skvělý výhled.
            Nahoře nás přivítala červená pagoda a později jediná rozkvetlá sakura v okolí. Bylo to hezké. U chrámu už bylo celkem dost lidí, a protože se vstup do hlavní části platil a jeden chrám jsme už viděli, tak jsme tam nešli. Přišli jsme tak o další hezký výhled, a možná léčivý vodopád který tam údajně teče. Vstup byl <span class="jeny">400 jenů</span> na osobu. Děti levněji. Místo toho jsme se vyfotili u maličké modlitebničky.
        </p>

        <p>
            Pak jsme se vraceli po hlavní ulici směrem dolů. Byla plná obchodů se suvenýry a pouličními chuťovkami s možností ochutnávat. Naše peníze už nebyly naše. Stálo nám to za to. Bylo to moc dobré, většina dobrot byla dradiční pro tuto oblast, a tak nám po ochutnání nezbylo nic jiného než zaplatit za celou porci. Protože to bylo moc chutné, odnesli jsme si plné igelitky, jak to v Japonsku bývá zvykem.<br>Co jsme si dali? Nakládané zeleninky a rybičky,  wagaši (tradiční japonské sladkosti různého typu), matcha pitíčko a matcha polévku se sladkými fazolemi a pečeným kaštanem, rybí placku na špejli, knedlíček s jablečnou náplní a jahodami a ke konci ulice na závěr tradiční takojaki. Takojaki jsou chobotnicové smažené koule posypané nastrouhaným sušeným tuňákem s omáčkou a majonézou. Je to snad nejklasičtější pochutina na japonských festivalech či poutích macuri. V tomto malém krámku je pán připravuje už 30 let a nejen že to byly ty nejlepší takojaki, které jsme za naše výlety měli, byly i nejlevnější: 
            7 kousků jen za <span class="jeny">250 jenů</span>.
        </p>
        

        <p>
            Pak jsme se vydali na prohlídku svatyně <span class="pamatka">Jasaka</span>. Tato svatyně předsedá celému Gionu na samém začátku. Součástí svatyně jsou zahrady, včetně zahrady plné sakur. Bohužel sakury ještě nebyly rozkvetlé, tak to bylo takové smutné. Dále tam byl také rybníček s kapry a mostkem do další zahrady, která byla nejstarší zahradou v Kjótu. Velmi tak o ni pečují. Díky tomu jsme tam narazili na něco zvláštního, protože byla asi údržbová sezóna. Zahradou teče kroutící se říčka s mnoha kamennými a dřevěnými mostky, která ale netekla, protože zrovna čistili koryto. Procházka tam ale byla moc hezká. Skoro každý kámen v korytu řeky měli očíslovaný, aby ho mohli vrátit na původní místo, až ho očistí. Takovou preciznost opravdu uvidíte jen v Japonsku.

        </p>

        <img class="fotka land center" src='../imgs/big-photos/02-20 (25).jpg' alt="">

        
        <p>
            Po navštívení svatyně Jasaka jsme se vydali po hlavní ulici tradičního centra <span class="pamatka">Gion</span> a míjeli spousty obchodů. Zaujalo nás například jedno staré vetešnictví, protože měli na prodej vskutku unikátní věci z keramiky (nádherného kapra na servírování řízků). Chvilku jsme poseděli před vchodem do masážního centra, pořád tam krákala vrána. Chtěli jsme se někde najíst, a tak jsme si razili cestu dál. Sestra nás dovedla až do její oblíbené veganské kavárny Mumokuteki, kde jsme si dali pořádný nášup. Bylo už načase, protože kavárna je až u <span class="pamatka">tržnice Nišiki</span>, což byl pořádný kus trajdání se pěšky už od Kijomizudera. Danča měla mísu plnou salátu, rýže a spousty dalších dobrot. Já si dal tříchodové menu: předkrm - talíř najládaných věcí; hlavní chod - steak z nějakých dobrot s výbornou omáčkou, rýže a zelná polévka; a na závěr mi donesli ještě zmrzlinu. Stálo to <span class="jeny">1700 jenů</span>. Sestra si dala avokádový burger. Seděli jsme tam ještě dlouho po jídle na druhhém chodu dezertů a plánovali, co budeme zbylé dny v Kjótu dělat. Pak jsme se vrátili utrácet peníze do ulic.
        </p>

        <img class="fotka up left" src='../imgs/big-photos/02-20 (26).jpg' alt="">

        <p>
            Protože jsem někde zase ztratil čepici, rozhodl jsem si koupit novou v nějakém levném obchůdku. Našli jsme moc pěknou za <span class="jeny">300 jenů</span>. K tomu jsme si ještě koupili malé ručníčky, protože jinak si nemáš jak utřít ruce na veřejných záchodech. Peníze mizely dále, sestra si koupila šaty a my s Dančou koupelové soli a dárečky. Naštěstí jsme odolali a neutratili ani jen v obrovském obchodě s herními automaty. Dalo se tam vyhrát skoro všechno, nebo si jen tak zahrát nějakou šílenost. Řvalo to tam na plné pecky.
        </p>

        <p>
            Ani jsme se nenadáli a bylo pozdě večer. Vyšli jsme tak raději z Nišiki tržnice do boční ulice a spěchali do Gionu, místa tradiční kultury, na nejznámější ulici, kde mají být k vidění a i k zaplacení pravé gejši. Žádné jsme neviděli, ale místo na nás dýchlo tradiční atmosférou. I když to vypadalo jako bychom se posunuli o století zpátky, všude byli taxíky a začali se tam scházet místní byznismeni. Raději jsme se klidili pryč, abychom stihli autobus. Navíc jsme spěchali na hovor do rodné země.
        </p>

        <p>
            Najít správný bus zpátky bylo záludné. Protože jsem si Dančou kupovali teplé polévky v plechovce z automatu, tak nám dva busy ujeli, a pak jsme nastoupili do busu, který nejel až celou k bytu. Museli jsme přestupovat, ale došli nám peníze na cestovní kartě ICOCE. Lovili jsme drobáky a naštěstí jsme jich měli dost. jedotná cena autobusem je <span class="jeny">240 jenů</span> za dospělou osobu. Konečně jsme úspěsně dojeli domů. Ještě nás však čekala finální útrata: věci na pozdní večeři a půlnoční svačinku. Nakupovali jsme v konbini a domů jsme přišli s tolika igelitkami, jako nikdy. Večeře byla výborná a radostně jsme seděli u nás až pozdě do noci.
        </p>
        
       


    
        
</body>
</html>