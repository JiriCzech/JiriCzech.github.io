<!DOCTYPE html>
<html lang="cs">
<head>
    <meta charset="UTF-8">
   
    <title>Konečně v Japonsku</title>

    <!-- goole fonts -->
    <link href="https://fonts.googleapis.com/css2?family=Raleway:ital@0;1&display=swap" rel="stylesheet">
    <link href="https://fonts.googleapis.com/css2?family=Oregano:ital@0;1&display=swap" rel="stylesheet">
    

    <!-- styles -->
    <link rel="stylesheet" href="../styles/style-article.css">

    <!-- scripts -->
    <script defer src="../scripts/functions.js"></script>
    <script defer src="../scripts/script1.js"></script>
    <script defer src="../scripts/slovicka-den2.js"></script>
    <script defer src="../scripts/den2.js"></script>

 <!-- --------------------------------------------------------------------------------------------    -->


</head>
<body>

<!-- Controls -->
       
<div id="arrow-back">
    <img src="../imgs/arrow.png" alt="arrow">
   </div>

    <div id="arrow-to-top" class="hidden"> 
        <img src="../imgs/arrow.png" alt="arrow">
        
    </div>
 <!-- --------------------------------------------------------------------------------------------    -->

    
    <!-- INFO ELEMENTS -->

    <div class="pop" id="pop-icoca">
        Čteme “ikóka”. Funguje jako kreditka, na kterou se nahrávají peníze, kterými lze v MHD a jiných podnicích platit místo kupování jízdenek, nebo používání hotovosti. Při vstupu na vlakové platformy se karta pípne pro zadání polohy a pří výstupu se s pípnutím odečte odpovídající cena za vzdálenost. Na autobusy je cena jednotná, karta se pípá u řidiče při východu z autobusu.

    </div>

    <div class="pop" id="pop-konbini">
        Z anglického “convenience store” (česky výhodný/ příhodný obchod), zkrácené na konbini, jsou to obchody podobné našim sámoškám či večerkám, které nabízí širokou škálu služeb. Od možnosti koupit veškeré typy zboží, přes služby kavárny, bistra, copy centra, či pošty a pod., lze tu zařídit téměř vše. 

    </div>

    <div class="pop" id="pop-rjokan">
        Jedná se o japonský hostinec, kde je velký důraz kladen na tradice a pohostinnost. Bývá spojen s horkými lázněmi onsen. Místnosti jsou většinou japonského stylu pro úplný japonský zážitek. Japonci do rjokanu jezdí na výlety pro relax i z pracovních důvodů. Cena většinou úměrně odpovídá poskytovaným službám.
    </div>


    


    <div class="content-holder">

        <h1>Konečně v Japonsku</h1>
        <span class="date">Den 2. úterý 18. února</span>
        <hr>


        <p>
            Po probuzení celého letadla nás čekala snídaně.
            Popravě, byla o velikosti předchozí večeře. Já měl těstoviny s brokolicí 🥦 a kuličkami z hub a brambor a dalších spoustu mističek k tomu. Danča měla nějaké věci v omáčce, jogurt, pečivo a salát. Nabízeli i čaj a kafe 🍵. Jakmile jsme dojedli, tak už jsme tam skoro byli. Cesta prostě fakt utekla rychle. <br>
            V Tokiu to bylo trošku složitější. Pro let do Oskay jsme si museli vyzvednout kufry a zase si je nechat odbavit na vnitrostátní let. Je potřeba taky dojet na jinou část letiště.
            Naštěstí přímo na stránkách <a href="https://tokyo-haneda.com/en/">Hanedy</a> jsou perfektní informace, takže jsem věděli kam jít a kde se případně zeptat. Vyzvedli jsme si kufry a předali je japonkám, které je, k našemu údivu, odbavily za nás. <br>
            

        </p>

        <p class="pepa tip">
            Pozor, do Japonska se nesmí dovážet ani ovoce, zelenina a masné výrobky. Vzpomněli jsme si na salát a ředkvičky, a tak jsem je raději vyhodili. Doufali jsme, že Daniny tousty se šunkou nás nebudou stát velkou pokutu. Později jsme se dozvěděli, že jsme panikařili zbytečně. Zákaz se vztahuje pouze na velké množství určené pro pordej. 
        </p>

        <img class="fotka right up" src="../imgs/big-photos/02-18 (2).jpg" alt="">

        <p>
            Při kontrole si akorát prohrabali naši tašku a moje pouzdro. Vše bylo v pořádku. Jen nedoporučuji vysypat obsah kapes mezi ostatní kontrolované věci bez rozmyslu. Paní se moc nelíbilo, že by měla sahat na naše posoplené kapesníky.
            Poté jsme počkali na autobus a dojeli na část letiště pro vnitrostátní lety.
            Letiště Haneda je opravdu veliké, a protože jsme měli čas asi hodinu a půl do odletu, šli jsme se projít. Akorát moc nebylo kam, protože už jsme byli v odletové zóně. I tak tam byla spousta obchodů s jídlem a zase s jídlem a automat na nějaká pitíčka… Do toho tam ještě vozili staré lidi v takovém autíčku, co hrálo super vlezlou písničku. Nenudili jsme se.
        </p>

        <img src="../imgs/big-photos/02-18 (6).jpg" alt="" class="fotka land left">

        <p>
            Roušku nosil skoro každý, tak jsem si je taky nasadili. Přece jenom ten kašlík jsme pořád měli.
            Z Tokia to Ósaky jsme letěli stejně velkým letadlem jako z Mnichova do Tokia. Byla to i stejná společnost takže, nás nic nepřekvapilo. Dostali jsme kokino. Let trval 40 minut. Byly krásné výhledy na město a později i na horu Fudži🗻.<br>Doletěli jsem na letiště Ósaka Itami. Vyzvedli si kufry a přímo u východu nás čekala sestra. Přivítali jsme se a hned valili na místní MHD.
            Sestra nám doporučila pořídit si kartu z jednoho automatu. V Kansai (oblast Ósaky a Kjóta) se tato pojízdná karta jmenuje <span class="info" id="icoca">ICOCA</span>. Nejdříve jsme jeli asi 25 minut jednokolejkou. Škoda že už byla tma, jinak by byl krásný výhled. Poté jsme přestoupili na vlak, je to spíš takové metro nad zemí, a jeli asi 40 minut do Kjóta. Sestra si celou dobu hrála na telefonu.
            
        </p>

        <p class="pepa tip">
            V Japonsku je v MHD neslušné si nahlas povídat, tak jsme se trochu nudili. I telefony musí být na tichý režim, volání po telefonu je zakázáno. V porovnání s Českem jsou MHD v Japonsku opravud tichá. Japonci dojíždění využívají jako příležitost si zdřímnout.
        </p>

        <img src="../imgs/big-photos/02-18 (8).jpg" alt="" class="fotka land right">

        <p>
            V Kjótu nám hnedka náhodou přijel autobus a tím jsme dojeli ani ne za 20 minut na zastávku kousek od sestřina domu. Naše ubytování bylo opravdu hned za rohem. Sestra nás tam dovedla a pozdravila paní pěkně po japonsku. My si akorát poslechli co a jak v angličtině. Pak nám pomohla s kufry (jak sestra tak i ta japonka) do čtvrtého patra, kde jsme byli ubytovaní. Dveře jsou na kód, záchod má vyhřívané prkénko a může ti umýt zadek, postel je obří a nejsou tu žádné skříně, plus zima jak v psírně. Moc se nám tam líbilo.
        </p>

        <p>
            Nabalili jsme dary pro sestru a šli k ní domů. Po cestě jsme se stavili do <span class="info" id="konbini">konbini</span>, jakýkoli obchůdek co má otevřeno 24-7 a koupíš tam skoro všechno. Dokonce tam mají i regál s teplými nápoji v petce, kde ten regál samotný je vyhřívaný. Koupili jsme si pitíčka a sendviče na snídani. Japonské vaječné sendviče jsou velice oblíbené a chutné. Sestra si koupila něco na večeři a šlo se. Doma nám uvařila čaj a pak jsme si předali dary a společně povečeřeli. Nám zbyla ještě hromada toustů a buchta z cesty. Po večeři jsme si našli a zarezervovali ubytování v tradičním <span class="info" id="rjokan">rjokanu</span>, kde chceme přespat, až se vydáme k Fudži. <br>
            Pak nás sestra doprovodila domů (i když to byl fakt kousek, asi bychom ještě netrefili) a naučila nás první dvě často používané fráze v japonštině:

        </p>

        <div class="slovicka">
            <ul>
                <li> <span class="emo-icon">🇯🇵</span>  <span class="jap-word">sumimasen</span> <span class="emo-icon" id="play-sumimasen">🔈</span> <br>
                    <span class="emo-icon">🇨🇿</span>  ve významu pardon, popř. s dovolením, prosím, děkuji atd. (Tu následně předvedla, když se málem srazila s paní na kole.) </li> <br>
                <li> <span class="emo-icon">🇯🇵</span> <span class="jap-word">arigató</span><span class="emo-icon" id="play-arigato">🔈</span> <br>
                    <span class="emo-icon">🇨🇿</span> Děkuji</li>
            </ul>
        </div>
        
        <p>
            Před vchodem do našeho hotýlku jsme se rozloučili a šli spát. U nás byla pořád hrozná zima, tak jsme zkoumali topení a zjistili, že se topí klimatizací, která je vypnutá. Ovladač k ní je sice celý japonsky, ale překladač nám pomohl ji rozchodit. Teplo sice bylo, ale zase to foukalo tak, že nás to úplně ofouklo a probudili jsme se úplně zasoplení. Tak jsme ji raději ztlumili a do rána skoro nespali. Bohužel, japosnlé domy nemívají centrální topení.
        </p>
</body>
</html>